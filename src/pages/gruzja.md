---
templateKey: page
title: O Gruzji
description: Informacje o Gruzji
images:
  - image: /img/451.jpg
    name: Swaneti
carousel:
  - image: /img/466.jpg
    name: Region Swaneti, Wielki Kaukaz
  - image: /img/IMG_2202jpg.JPG
    name: Twierdza Chertwisi
  - image: /img/P1000428.JPG
    name: Freski w głównym kościele monastyru Gelati, Kutaisi
  - image: /img/P1000438.JPG
    name: Szczy Kazbek (Mkinvarcveri)
  - image: /img/img_1549jpg.jpg
    name: Katedra Bagrati, Kutaisi
  - image: /img/biore_4.jpg
    name: Twierdza Rabati, Achalcyche
  - image: /img/IMG_2162jpg.JPG
    name: Skalne miasto Wardzia
  - image: /img/jvari-swieczki.jpg
    name: Monastyr Dżwari, Mccheta
  - image: /img/jaskinia-prometeusza.jpg
    name: Jaskina Prometeusza, Ckaltubo
  - image: /img/batumi-bulvar-2.jpg
    name: Nadmorski bulwar w Batumi
contact: false
---
**Sakartwelo** – właśnie tak brzmi nazwa Gruzji w naszym języku ojczystym. Jak możemy najlepiej ją opisać? Przecież mamy mnóstwo rzeczy do powiedzenia  – Gruzja to jedna z najstarszych cywilizacji świata – pierwsze królestwa gruzińskie Kolchida i Iberia powstały jeszcze w starożytności. Gruzja jest powiązana z grecką mitologią – właśnie tutaj przypłynęły Argonauci szukając Złotego Runa. Stąd pochodzą pierwsi Europejczycy – najstarsze szczątki w Europie znaleziono właśnie tu. W roku 2017 nasz kraj oficjalnie uznano za ojczyznę wina, i bardzo słusznie, przecież możemy się pochwalić ponad 8000-letnią tradycją robienia wina! Nie możemy zapomnieć o fakcie, że  Gruzja stała się krajem chrześcijańskim jeszcze w IV wieku, przyjmując chrześcijaństwo, jako drugi kraj na świecie.

Gdybyśmy miały opisać wszystko, zajęłoby to nam dobrych parę dni. A więc krótko o naszym kraju- Gruzja dla nas to:

* **Kraj pięknych widoków** – Gruzja jest krajem górzystym, na północy otoczona górami Wielkiego Kaukazu. Stosunkowo małą Gruzję cechuje różnorodność – zachodnią granicę wyznacza wybrzeże Morza Czarnego, na południu są góry małego Kaukazu, a na wschodzie podziwiać można rozległe doliny i stepy.
* **Kraj pysznego jedzenia** – łagodny i zróżnicowany klimat Gruzji zapewnia obfitość i różnorodność płodów rolnych oraz aromatycznych przypraw. Charakterystyczne składniki używane w naszej kuchni dodają jej niepowtarzalnego smaku i czynią wyjątkową.
* **Unikatowe wino** – Gruzja jest ojczyzną wina. Na tej ziemi nasi przodkowie zaczęli robić wino aż 8000 lat temu. Gruzińska metoda robienia wina, czyli wino w amforze “kwewri” wpisana jest na listę światowego dziedzictwa UNESCO! Gruzini do naszych czasów zachowali tę tradycję, wino zrobione w tradycyjnych kwewri możemy znaleźć wszędzie.
* **Bogate dziedzictwo kulturowe** – Gruzja przyjęła chrześcijaństwo w IV wieku, w wyniku czego na terenie Gruzji można znaleźć mnóstwo zabytkowych obiektów sakralnych – niektóre z nich zostały wpisane na listę UNESCO. Ale cerkwie to nie jedyne, czym Gruzja może się pochwalić, znaleźć tutaj można również średniowieczne centra edukacji i kultury – akademie oraz zabytki pochodzące jeszcze z czasów pogańskich.
* **Gościnni ludzie** – o gruzińskiej gościnności krążą legendy. W Gruzji mówi się, że gość to dar od Boga. Gościnni, życzliwi ludzie czynią każdą podróż po Gruzji niepowtarzalnym przeżyciem.

A więc zapraszamy, przyjeżdżajcie i podziwiajcie te widoki, smakujcie kuchnię gruzińską, napijcie się wina a my, Gruzinki z krwi i kości, postaramy się, żebyście wspominali czas spędzony u nas z uśmiechem na twarzy!