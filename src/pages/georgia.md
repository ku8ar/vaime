---
templateKey: 'standard-page'
path: /georgia
title: Gruzja
image: /img/tour-mosque.jpg
description: Informacje o Gruzji
qa:
---

**Sakartwelo** – właśnie tak brzmi nazwa Gruzji w naszym języku ojczystym. Jak możemy najlepiej ją opisać? Przecież mamy mnóstwo rzeczy do opowiadania – Gruzja to część najstarszych cywilizacji świata – pierwsze królestwa gruzińskie Kolchida i Iberia powstały jeszcze w starożytności. Gruzja jest powiązana z grecką mitologią – właśnie tutaj przypłynęły Argonauci szukając Złotego Runa. Stąd pochodzą pierwsi Europejczycy – najstarsze szczątki znaleziono właśnie tu. W roku 2017 nasz kraj oficjalnie uznano za ojczyznę wina, i bardzo słusznie, przecież możemy się pochwalić ponad 8000-letnią historią robienia wina! Nie możemy zapomnieć o fakcie, że  Gruzja stała się krajem chrześcijańskim jeszcze w IV wieku, przyjmując chrześcijaństwo jako drugi kraj na świecie.

Gdybyśmy miały opisać wszystko, chyba musiałybyśmy prowadzić osobnego bloga na ten temat. A więc krótko o naszym kraju- Gruzja dla nas to:
- **Kraj pięknych widoków** – Gruzja jest krajem górzystym, na północy otoczona  górami Wielkiego Kaukazu. Stosunkowo małą Gruzję cechuje różnorodność – zachodnią granicę wyznacza wybrzeże Morza Czarnego, na południu  góry małego Kaukazu, a na wschodzie podziwiać można rozległe doliny i stepy.
- **Kraj pysznego jedzenia** – łagodny i zróżnicowany klimat Gruzji zapewnia obfitość i różnorodność płodów rolnych oraz aromatycznych przypraw. Charakterystyczne składniki używane w naszej kuchni dodają jej niepowtarzalny smak i czynią wyjątkową.
- **Unikatowe wino** – Gruzja jest ojczyzną wina. Na tej ziemi nasi przodkowie zaczęli robić wino już 8000 lat temu. Gruzińska metoda robienia wina, czyli wino w amforze “Kwewri”, jest na liście światowego dziedzictwa UNESCO! Gruzini do naszych czasów zachowali tę tradycję i wino zrobione w kwewri możemy znaleźć wszędzie.
- **Bogate dziedzictwo kulturowe** – Gruzja przyjęła chrześcijaństwo w IV wieku, w wyniku czego mamy na terenie Gruzji mnóstwo zabytkowych obiektów sakralnych – niektóre z nich zostały wpisane na listę UNESCO. Ale cerkwie to nie jedyne, czym Gruzja może się pochwalić, znaleźć tutaj można również średniowieczne centra edukacji i kultury – akademie oraz zabytki pochodzące jeszcze z czasów pogańskich.
- **Gościnni ludzie** – o gruzińskiej gościnności krążą legendy. W Gruzji mówi się, że gość to dar od Boga. Gościnni, życzliwi ludzie czynią każdą podróż po Gruzji niepowtarzalną.

A więc zapraszamy, przyjedźcie i podziwiajcie te widoki, smakujcie kuchnię gruzińską, napijcie się wina a my, Gruzinki z krwi i kości, postaramy się, żebyście wspominali czas spędzony u nas z uśmiechem na twarzy.