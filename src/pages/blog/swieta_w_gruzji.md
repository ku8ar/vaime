---
templateKey: blog
lang: pl
active: true
date: 2020-12-30T09:01:16.707Z
title: Święta w Gruzji
description: Jak świętujemy Nowy Rok i Boże Narodzenie w Gruzji - tradycje,
  zwyczaje, kuchnia.
thumb: /img/projekt-bez-tytułu-26-.png
images:
  - image: /img/zielona-i-czerwona-wesoła-liście-boże-narodzenie-życzenia-wydarzenia-i-specjalne-zainteresowania-prezentacja.png
    name: test foto
---
## święta w gruzji

Zbliżają się Święta - jak przebiega okres świąteczny, co świętujemy, kiedy i jak?\
\
Sylwester/Nowy Rok - mimo, że Gruzja ma renomę kraju niezwykle religijnego, o wiele huczniej obchodzi się tu Sylwester, niż Boże Narodzenie. Największy wpływ na kształtowanie tej tradycji miały czasy ZSRR, gdzie święta religijne nie były uznawane. Gruzini świętują 31 grudnia z rozmachem - z ogromną ilością jedzenia, z winem i szampanem, strzelaniem fajerwerków o północy itd. Sylwester jest uważany za święto bardzo rodzinne, dlatego wszyscy starają się spędzić go z najbliższymi. W noc z 31 grudnia na 1 stycznia gruzińskie dzieciaki dostają prezenty od Dziadka Mroza (gruz. თოვლის ბაბუა, Towlis Babua), jest to gruziński odpowiednik Santa Clausa.

Bedoba - 2 stycznia, drugi dzień nowego roku ma swoje symboliczne znaczenie w naszym kraju. Nazwa tego dnia pochodzi od słowa "bedi" (gruz. ბედი), czyli los, przeznaczenie. Tradycja nakazuje, że ten dzień ma być odzwierciedleniem nadchodzącego roku, dlatego trzeba go spędzić w jak najlepszy i najprzyjemniejszy możliwy sposób.

Boże Narodzenie - Wigilia i Boże Narodzenie (6 i 7 stycznia), to święta przede wszystkim religijne. Większe znaczenie tu ma bożenarodzeniowe nabożeństwa w cerkwi, niż supra i toasty. Ludzie wierzący odwiedzają cerkwie, aby wziąć udział w świątecznej liturgii, która trwa ok. 4-5 godzin (oczywiście można opuścić cerkiew o wiele wcześniej, liczy się sama chęć udziału). Świętowanie Bożego Narodzenia w domach zależy od rodziny, ale zazwyczaj jest urządzana skromna supra z winem.

Stary Nowy Rok - 14 stycznia, czyli Nowy Rok wg. starego, juliańskiego kalendarza, to zakończenie świątecznego maratonu w Gruzji. Ludzie wierzą, że od 14 stycznia nowy rok już na pewno nadszedł, i można żyć dalej. Podobno jak na Sylwester, organizują się uroczysta kolacja rodzinna.\
Mikołajki\
W Gruzji nie ma dokładnego odpowiednika polskich Mikołajek, za to jest religijne święto Nikolozoba, czyli Dzień Świętego Mikołaja, które obchodzone jest 19 grudnia. Jest to przede wszystkim dzień imienin wszystkich o imieniu Nikoloz (Mikołaj. Nie ma tradycji dawania prezentów czy słodyczy, wszystkie te przyjemne zwyczaje mają miejsce w Sylwester.